# ZAKEN Samenwerking

## Samenwerkende partijen

Op 30 mei 2018 wordt gestart (sprint 0) met de volgende partijen:

- **Gemeente Amsterdam**
- **Gemeente Delft**
- **Gemeente Eindhoven**
- **Gemeente Haarlem**
- **Gemeente Rotterdam**
- **Gemeente Utrecht**
- **Dimpact**, samenwerkingsverband van 30 gemeenten:
  - **Enschede, Zwolle, Oldenzaal, Emmen, Coevorden, Oost Gelre, Hardenberg, Borger-Odoorn, Gemert-Bakel, Assen, Bellingwedde, Oldambt, Velsen, Waterland, Landsmeer, Blaricum, Eemnes, Laren, Kampen, Landerd, Roermond, Laarbeek, Ommen, Deventer, Olst-Wijhe, Raalte, Ten Boer, Groningen, Rotterdam en Twenterand**.

De volgende leveranciers zijn vanaf het begin betrokken:

- **Maykin Media**, maker van de ZRC van gemeente Haarlem

**VNG Realisatie** faciliteert de totstandkoming van de nieuwe standaard, door de visie te bewaken, kennis rond het informatiemodel te leveren en te zorgen voor de formele stappen in het proces, zoals het verheffen tot standaard van opgeleverde producten.

Aangezien dit de eerste maal is dat op deze manier wordt samengewerkt moet hier de juiste vorm worden gevonden.

VNG realisatie organiseert een schrijfster die zorgt voor voortgang tijdens de sprints van gezamenlijke onderdelen.


## Vorm

Elke gemeente levert een aantal user stories om te realiseren in de samenwerking.
Op basis van een eerste analyse van de user stories wordt duidelijk welke API's voor de ZDS 2.0 gemaakt moeten worden. Alle user stories komen op een backlog welke gezamelijk wordt geprioriteerd. Daarbij wordt rekening gehouden met het toevoegen van zoveel mogelijk waarde bij zoveel mogelijk deelnemende partijen.

De meewerkende leveranciers van achterliggende Zaakregistratiecomponenten (ZRC) bepalen samen hoe een RESTful API er uit moet zien, en komen gezamenlijk met een voorstel voor de standaard ZDS 2.0, welke groeit gedurende de samenwerking.

De gemeenten verzorgen hun eigen team, betrekken de proceseigenaar en financieren de ontwikkeling, configuratie van de proces inrichting.


## Eigenaarschap en opdrachtgeverschap

Deel van deze samenwerking is het samen uitvinden van een nieuwe verhouding tussen opdrachtgever en opdrachtnemer, tussen overheid en markt.

Daarbij wordt actief gestuurd op het vinden van antwoorden op de volgende vragen:

- Wat betekent het (uitsluitend) gebruiken van API's die door anderen worden aangeboden voor het maken van software, kortom de beweging van het hebben naar het gebruiken van data?

- Hoe worden overheden weer echt eigenaar van de data die zij produceren?

- Hoe komen we tot meer openheid en transparantie over de manier waarop software van de overheid wordt ingezet bij het nemen van besluiten?

- Hoe kunnen we voorgestelde wijzigingen in de standaard snel en adequaat beoordelen?
